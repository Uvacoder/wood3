---
title: 'Hoe bpost ervoor zorgt dat je commerciële post krijgt via hun verhuisdienst'
date: '2016-09-02'

---

Grote bedrijven hebben er vaak hun mond van vol: vertrouwen. Dat vertrouwen is bij mij direct zoek als diezelfde bedrijven gebruik maken van [dark patterns](http://darkpatterns.org/).

Dark patterns zijn vooral gekend in de online wereld en zijn user interfaces die ontworpen zijn om de gebruiker te misleiden. Maar ook offline worden ze heel vaak gebruikt.

Als je bijvoorbeeld de verhuisdienst van bpost aanvraagt via het gedrukte formulier dan moet je al heel goed zoeken om hier het vakje te vinden dat je moet aankruisen om geen commerciële informatie te krijgen.

![bpost verhuisdienst: zoek de checkbox!](bpostzoekdecheckbox.jpg)
Gezien? Verstopt tussen een lap tekst en ook nog eens in een lichter kleur.

![Gevonden!](bpostzoekdecheckboxgevonden.jpg)

Weg vertrouwen.

Een gewaarschuwd man en zo.


