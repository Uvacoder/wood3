---
title: 'Dikke sneeuw'
date: '2017-01-20'

---

Het was laat en het sneeuwde hard. Dikke, striemende vlokken die me deden twijfelen om af te stappen en te voet verder te gaan. Even later moest ik om een andere reden van de fiets.

![Sneeuw](/images/sneeuw&#32;(Small).JPG)

Ze kwam met rode ogen op me toegelopen en vertelde een warrig verhaal over een ruzie met haar vriend en dat ze niet meer thuis raakte. En of ik haar toevallig wat geld kon voorschieten voor een taxi.

Ik had mijn twijfels maar nam het zekere voor het onzekere en griste wat briefjes uit mijn portefeuille. Toen ze haar telefoonnummer gaf zodat ze mij kon terugbetalen, wist ik eigenlijk al dat haar verhaal verzonnen was. Maar dat gaf niet.

Ik sms'te de volgende dag mijn rekeningnummer en vroeg of ze goed was thuisgekomen. Ik kreeg geen antwoord maar dat hoefde ook niet. Ik had iemand blij gemaakt. Voor even toch.


