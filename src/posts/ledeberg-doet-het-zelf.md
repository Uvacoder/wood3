---
title: 'Ledeberg Doet Het Zelf'
date: '2013-01-31'
taxonomy:
    category:
        - blog

---

Het failliet van Standaert, één van oudste doe-het-zelf zaken van België, heeft in korte tijd heel wat teweeggebracht in Ledeberg.

![Standaert Ledeberg](/images/Standaert.jpg)

De vele jonge gezinnen die de laatste jaren voor verjonging en vernieuwing gezorgd hebben, vormden spontaan een volksbeweging die ze [Ledeberg Doet Het Zelf](http://www.ledebergdoethetzelf.be/) doopten, met als bedoeling de site te vrijwaren van de betonboeren.

Als dichtst bevolkte deelgemeente van Gent is er allerminst nood aan een megalomaan immoproject. Er is nood aan open ruimte, nood aan zuurstof voor Ledeberg. Waarom geen coworkingruimte, en een gezellige koffiebar, en een vast onderdak voor de karnavalvereniging? Waarom niet investeren in sociale cohesie in een buurt die dat goed zou kunnen gebruiken?

We hopen alvast dat het stadsbestuur luistert. Wil je meer weten, kom dan zeker naar de volksvergadering op zondag 10 februari, 11 uur, in de parochiezaal op het marktplein.


